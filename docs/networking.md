Ρύθμιση σύνδεσης δικτύου
========================

::: {.warning}
::: {.admonition-title}
Warning
:::

Το βήμα ρύθμισης της σύνδεσης δικτύου είναι εντελώς απαραίτητο και κατά
την αρχική εγκατάσταση, αλλά και κάθε φορά που ο εξυπηρετητής συνδέεται
σε διαφορετικό τοπικό δίκτυο.
:::

![image](images/server-actions-network.png){.align-right width="40.0%"}

Φροντίστε ώστε ο εξυπηρετητής να είναι συνδεδεμένος στο τοπικό δίκτυο.
Ανοίξτε την εφαρμογή `sch-scripts`{.interpreted-text role="ref"} και
επιλέξτε το μενού
`Εξυπηρετητής --> Ρύθμιση σύνδεσης δικτύου`{.interpreted-text
role="menuselection"}. Θα εμφανιστεί ο διάλογος που φαίνεται δεξιά. Στη
συνέχεια πατήστε απλά το κουμπί [Εφαρμογή]{.title-ref}. Τέλος των
ενεργειών αυτού του βήματος, το υπόλοιπο της σελίδας είναι απλά
ενημερωτικό.

Ο διάλογος αυτός επιλέγει αυτόματα τις κατάλληλες ρυθμίσεις ανάλογα με
τον τύπο του router του σχολείου σας. Δεν προτείνεται να επιλέξετε κάτι
διαφορετικό, εκτός εάν είστε σίγουροι ότι η αυτόματη επιλογή δεν ήταν
σωστή. Στη συνέχεια περιγράφονται οι διάφορες επιλογές που δίνει αυτός ο
διάλογος.

Αυτόματα (DHCP) {#auto-dhcp}
---------------

Αυτή η επιλογή λέει στον εξυπηρετητή να δεχτεί και την IP και τους DNS
servers που του δίνει ο router. Δεν προτείνεται σε καμία περίπτωση, η
επόμενη επιλογή είναι πάντα καλύτερη.

Μόνο αυτόματες διευθύνσεις (DHCP) {#auto-addresses-dhcp}
---------------------------------

Ο εξυπηρετητής θα δεχτεί την IP που του δίνει ο router, αλλά για DNS
servers θα χρησιμοποιήσει με τη σειρά πρώτα τον τοπικό dnsmasq για πολύ
μεγαλύτερη ταχύτητα, μετά τον DNS server του ΠΣΔ και τέλος, εάν αυτός
πέσει, τον DNS server της Google. Η επιλογή \"Μόνο αυτόματες διευθύνσεις
(DHCP)\" είναι η πιο ασφαλής από όλες, εάν έχετε αμφιβολίες μπορείτε να
διαλέγετε αυτήν. Όμως και πάλι κάθε φορά που ο εξυπηρετητής πηγαίνει σε
άλλο τοπικό δίκτυο θα πρέπει να γίνεται αυτό το βήμα.

Χειροκίνητα {#manually}
-----------

Αυτή η επιλογή προτείνεται αυτόματα όταν ανιχνεύεται ένα \"τυπικό
ΣΕΠΕΗΥ\". Στα τυπικά ΣΕΠΕΗΥ που τηρούν τις προδιαγραφές, υπάρχει cisco ή
mikrotik router, και θεωρητικά και Windows Server με IP=10.x.y.10, ο
οποίος εκτελεί και χρέη DNS server. Όμως στην πράξη οι περισσότεροι
Windows Servers έχουν φορμαριστεί και δεν εκτελούν πια την υπηρεσία DNS
server.

Επομένως, εάν έχετε Windows Server με DNS server και IP=10.x.y.10, τότε
τον Ubuntu Server να τον βάλετε στην IP=10.x.y.11, αλλιώς να τον βάλετε
στην προεπιλεγμένη IP=10.x.y.10.

LTSP (προϋποθέτει 2 κάρτες δικτύου) {#ltsp}
-----------------------------------

Παλιά οι τυπικές εγκαταστάσεις LTSP χρειαζόταν ξεχωριστό switch για τους
LTSP client και 2 κάρτες δικτύου στον server, η μία να βλέπει προς το
Internet και η άλλη εσωτερικά τους clients. Εάν έχετε τέτοιου είδους
εγκατάσταση που δεν προτείνεται πια λόγω πολυπλοκότητας, τότε διαλέξτε
αυτήν την επιλογή αλλά μόνο για την δεύτερη κάρτα.

Να μη δημιουργηθεί σύνδεση {#no-connection}
--------------------------

Να παραμείνει η υπάρχουσα σύνδεση όπως έχει χωρίς αλλαγές.
